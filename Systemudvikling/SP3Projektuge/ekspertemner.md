---
title: Præsentation af SP3
description: Præsentation af SP3
layout: default
parent: SP3Projektuge
nav_order: 2
permalink: /SP3projektuge/Præsentation/
---
 # Emner til ekspertrunde

Da alle har lavet samme projekt, skal hver gruppe vælge en del af deres projekt, som de gerne vil præsentere til review. I skal tale med jeres vejleder senest onsdag om hvad I har udvalgt. På den måde kommer vi ikke til at høre det samme seks gange til review.

I kan fx vælge:
- "analyse og design" (hvad gik godt, hvad kunne være bedre, hvordan hjalp domænediagram og klassediagram i kodeprocessen, endte designet med at følge klassediagrammet, anvendte vi på noget tidspunkt et sekvensdiagram? blev der skrevet use-cases?)


- "polymorfi" (brug af interfaces og/eller nedarving. Hvilke fordele og ulemper gav det?),


- "samarbejde" (hvordan var det at arbejde i teams om et større projekt? Hvordan strukturerede I arbejdet? Brugte I git, pair programming, code with me eller andet?), eller I kan udvælge en bestemt del af jeres kode, som var udfordrende, jeres kommunikation med brugeren, hentning af data fra fil og tale om den.


- "Separation of concerns" (Hvor i vores kode har vi eksempler på at dette design princip?, hvor har vi eksempler på det modsatte?, hvilke udfordringer stødte vi på da vi prøvede at følge princippet?)


- "Navngivning" (Hvad guidede vores navngivning af klasser og metoder og hvilke refleksioner gjorde vi os undervejs.  Har vi eksempler på ændringer i navngivningen undervejs? hvorfor og hvilken effekt havde det?)


- "Data og datastrukturer" Hvilke udfordringer oplevede vi i forbindelse med persistering af data? hvilke data strukturer kom i spil? hvorfor og hvad gjorde det ved koden?

For alle emner gælder at vi gerne vil høre om jeres personlige refleksioner omkring de erfaringer I har gjort jer i projektforløbet. Hvad tænkte I før I gik igang med noget, hvad tænkte I undervejs og hvad tænkte i efter?